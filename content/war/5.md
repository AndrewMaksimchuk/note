# Спіраль Бруно

Протипіхотна загорожа у вигляді циліндричної
спіралі діаметром 70–130 см і завдовжки до 25 м,
звитої з декількох ниток колючого або звичайного
дроту, що перетинаються, і розтягнутої на опорах. 

Спіралі Бруно (дротяні спіралі) встановлюють на
місцевості в два-три ряди за шириною і в один-два
яруси за висотою. При встановленні спіралі
зв'язують між собою дротом і кріплять кілками до
землі. Після встановлення кожна спіраль являє
собою циліндр завдовжки 10 м і заввишки 90 см.
Спіралі можуть виготовлятися вручну в польових
умовах на шаблонах з кілків, забитих у землю по
периметру з діаметром 1,2 м. Кілки обмотують 50
витками колючого дроту з відстанню 3 см між
витками. Час на виготовлення 100 м загорожі
загальновійськовим відділенням — 5–6 год; на її
встановлення — 0,5–1 год.
