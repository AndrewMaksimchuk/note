# Лій

Топлений жир рогатої худоби. Речовина білого
кольору, без специфічного запаху. Температура
топлення складає 40-48 °C, ефірне число 190—200,
йодне число 30-50. До складу лою входять
головно гліцериди пальмітинової, стеаринової і
олеїнової кислот. Отримують лій плавленням жирової
тканини мокрим (безпосереднє нагрівання водною
парою) або сухим (мембранне нагрівання водною
парою) методом.

Вживається разом з іншими жирами, найчастіше з
технічним риб'ячим жиром, для змащування шкір,
дублених за допомогою танінів. Використовується
і для виготовлення солодкої випічки, деяких
маргаринів, іноді листкового тіста.

У минулому лій широко застосовувався для
освітлення: у каганцях, для виробництва свічок
(нижчої якості, ніж воскові, але дешевших), а
також для змащування частин машин і механізмів
(використовується досі в ліфтах Ейфелевої вежі). 
